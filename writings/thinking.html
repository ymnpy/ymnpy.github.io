<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link href="https://fonts.googleapis.com/css2?family=Source+Code+Pro:wght@400&display=swap" rel="stylesheet">
    
    <title>living in an apartment</title>
    <link rel="shortcut icon" type="image/png" href="../images/favicon1.png">
    <link rel="stylesheet" href="../styles/style_others.css">

</head>
<body>
    <br><span>February 08, 2025</span>
    <div class="overlay"></div>
    <h1>living in an apartment<</h1>
    <div class="content">
        <p>
        Hannah Arendt'in, sanıyorum ki ünlü, oldukça duyumuş kitabı olan "kötülüğün sıradanlığı" nı okudum, türkçe çevirisinden. Hannah'ın siyonistleri eleştirmemesi, Filistinden bahsederken İsrail'in buradaki zulümlerini dile getirmemesi ve onları kınamaması beni rahatsız etti, ayrıca anladığım kadarıyla Hannah'ın eski bir siyonist olduğuna dair söylentiler de aynı şekilde bana rahatsızlık verdi. Ancak "düşman" bile olsa ondan bir şeyler öğrenebileceğimi düşündüm ve kitabı bitirdim.

        Hannah'ın yahudilerden tepki de çekmiş bu kitabı belki sırf bu sebeple de olsa okumaya değer. Çünkü modern zamanlarda, yoldan çıkmış bir toplumun tepkisini çeken eylemlerde genel olarak bir doğruluk payı vardır denebilir. Ortaçağda kiliseyi eleştiren insanlar belli ki doğru bazı noktalara parmak basıyordu ve bu statükonun hoşuna gitmiyordu, Hannah için de durum böyle denebilir. Hannah'ın en çok eleştiri aldığı yer "judenrat" denilen yahudi temsilcilikleri olmuştu. Naziler holokost soykırımını yaparken, kitapta anladığım kadarıyal son derece sistemli çalışmışlar (almanlardan beklenebilecek bir şey). Bu sistemin çarklarından birisi de, yahudilerin toplama kamplarına naklinde, tehcirlerinde kullanılan, kamplara gönderilecek yahudilerin isimlerinin belirlendiği bu judenratler yani yahudilerden oluşan konseyler olmuştur. Yani evet, yahudiler diğer yahudileri kamplara göndermekte nazilerle işbirliği içinde olmuştur. Yine bu zulümden kaçmak isteyen yahudilere bir nevi faizli para sağlayan başka yahudilerde olmuştur çünkü yahudilerin herşeyine el konulduğunda yurt dışına çıkmaları için paraları olmuyordu. Dolayısıyla döviz bulabilmek için başka yahudilerden 1 doları, 3 dolara tekabül eden markla (misal veriyorum) satın alıyorlardı. Yine nazilerle beraber çalışan yahudi polisleri de bu konuda ayrı bir başlık. Yani nazilere yardım edip, onların işini kolaylaştıran, sistemli bir şekilde insanları ölüme göndermede bilerek ya da bilmeyerek yardım ve yataklıkta bulunan yahudiler olmuş. Bu benim anladığım oldu ve yahudilerin de tepki gösterdiği yer burası. Ben bunda doğruluk payı olduğuna inanıyorum, nitekim kamplardaki "kapo"lar bilinen birşey, dolayısıyla bir insanın bütün onurundan vazgeçip dünyalık menfaati için kendi halkını bile satması beni çok çok şaşırtmıyor, adice bir davranış, ama insanoğlu için çok yeni değil diyebilirim.

        Kitabın ana fikrine gelecek olursak. Hannah, bu holokost zulmünde yahudilerin kamplara ya da imha yerlerine aktarımında lojistiği sağlayan Eichmann'ın ne kadar sıradan olduğuna dikkat çekiyor. Adam bir nevi postacı gibi, yahudilere karşı özel bir nefreti yok, bulunduğu partinin (nazi) tam olarak neyi savunduğundan da bir haber. Hergün yolda görebileceğimz sıradan bir insan izleniminde olduğunu aktarıyor. Ancak onun bu devasa katliamda rol almasını sağlayan Hannah'ın deyimiyle "düşünmemesi" olmuş. Hiçbir zaman ciddi olarak ne yaptığını, dünyada nasıl bir iz bıraktığını, yaptığı şeyin gerçekten doğru mu yanlış mı olduğunu düşünmemiş. Sadece emirleri dinleyen bir kukla haline gelmiş ve bütün diğer şeylere kulaklarını tıkamış (bu arada o zamanlar bunun yanlış olduğunu savunan sesler de çok yüksek değilmiş, yani kulaklarını tıkamasına gerek bile olmayabilir, muhalif sesler pek yok bu zalimliğe bu da avrupanın o zamanki içler acısı durumunu gösteren önemli bir detay). Eichman bir nevi insan olmayı, bir birey olmayı reddediyor ve sistemde bir çark haline dönüşüyor, düşünmeyen, sorgulamayan. Çark olunca dediğim gibi insana dair en önemli özelliklerden biri olan "düşünme" eylemini de bir kenara koyuyor. Dolayısıyla hiç bir ahlaki kararda bulunamıyor, ahlaki süzgeci de kenara koyduğu düşünme çantasının içinde kalıyor diyebiliriz. Bu da onun bu insanlık tarihindeki utanç verici katliamda ciddi bir rol almasını sağlıyor. Dolayısıyla kendi "düşünceme" göre, kötülük burada Eichman'ın yaptıkları oluyor, "sıradanlık" ise onun bir birey olarak ne kadar sıradan olduğuna vurgu yapıyor. Bu ise kitabın ismini oluşturuyor -> "kötülüğün sıradanlığı".

        Bugün modern zamanda da bu durum ile bir çok paralellik görüyoruz. İnsanların çoğu çalıştıkları işlerde tam olarak ne yaptıklarını düşünmüyorlar gibi hissettim çoğu zaman. Sadece hayatta kalmaya çalışıyorlar, para kazanmaya bakıyorlar ve ne yaptıklarıyla derinlemesine ilgilenmiyorlar. İçki üreten bir yerde çalışan birisi bana öyle geliyor ki yaptığı şeyle alakalı derin düşünceleri bir kenara itmiş, bir makine gibi sadece yaptığı işe bakıyor, onun sonuçlarını derinlemesine düşünmüyor. Sadece bu uç örnek bile değil. Bir kuruma gidip yardım almaya çalışınca insanların bazılarını inisiyatif almaktan yoksun görüyorsunuz. "Şirket prodesürümüz böyle" falan diyorlar. Sorumluluktan kaçıyorlar, düşünmekten kaçıyorlar, bir birey olmaktan kaçıyorlar. Sadece onlara söylenen "şirket prosedürlerini" uyguluyorlar. Bu tabiri caizse acınası bir durum ve yıllar önce Eichmanda da bu davranışın izleri görülebiliyor. Birer birey olduğumuzu unutmamalıyız, düşünme eylemini bir kenara koymamalı, her zaman doğru şeyi yapmayı hedeflemeliyiz. Bizler sadece sistemdeki birer çark değiliz. Bizler düşünen birer varlıklarız, bunu kendimize hatırlatmalıyız.
        </p>

    </div>
    <a class="go_back", href="../index.html">Go back</a>
</body>


</html>